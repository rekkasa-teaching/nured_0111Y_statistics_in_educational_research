---
title: "Στατιστική στην Εκπαιδευτική Έρευνα"
subtitle: "3ο μάθημα"
author: "Αλέξανδρος Ρέκκας"
date: "2025-10-24"
format:
  revealjs:
    theme: [default, custom.scss]
    slide-number: true
    logo: logo.jpg
    footer: "Πανεπιστήμιο Δυτικής Μακεδονίας · Παιδαγωγικό Τμήμα Νηπιαγωγών"
    lang: el
    incremental: false
execute:
  echo: false
---

# Ανακεφαλαίωση

## Μέτρα Κεντρικής Τάσης


* **Μέση τιμή:** Ο αριθμητικός μέσος όρος. Ευαίσθητος σε ακραίες τιμές.
* **Διάμεσος:** Η μεσαία τιμή (το 50ό εκατοστημόριο). Ανθεκτική σε ακραίες τιμές.
* **Επικρατούσα Τιμή:** Η συχνότερη τιμή.

Αυτά τα μέτρα μας λένε πού βρίσκεται το «κέντρο» των δεδομένων μας.


# Μέτρα θέσης (συνέχεια)

## Εκατοστημόρια

\

Τα **εκατοστημόρια** (Percentiles) είναι μέτρα *σχετικής θέσης*.  
Μας λένε πού βρίσκεται μια συγκεκριμένη τιμή σε σχέση με τις υπόλοιπες τιμές του συνόλου δεδομένων.

\

**Ορισμός**  
Το $k$-οστό εκατοστημόριο (συμβολίζεται $P_k$) είναι η τιμή κάτω από την οποία βρίσκεται το $k\%$ των παρατηρήσεων.

## Εκατοστημόρια


> **Παράδειγμα:**
>
> Αν ένας μαθητής είχε επίδοση στο 80ό εκατοστημόριο ($P_{80}$) σε ένα τεστ,
> Τι σημαίνει αυτό για την επίδοσή του;

## Εκατοστημόρια

\

> **Άσκηση**
> 
> Δεδομένα ύψους (cm) 10 παιδιών:  
> 108, 107, 118, 100, 98, 103, 112, 109, 96, 101.  
> Υοπολογίστε το 40% εκατοστημόριο.


## Εκατοστημόρια

Υπάρχουν κάποιες ειδικές, πολύ συνηθισμένες περιπτώσεις:

* **Διάμεσος:**
    * Είναι το $P_{50}$ (το 50ό εκατοστημόριο).
    * Χωρίζει τα δεδομένα σε δύο ίσα μέρη.

## Εκατοστημόρια

* **Τεταρτημόρια:**
    * Χωρίζουν τα δεδομένα σε τέσσερα ίσα μέρη.
    * $Q_1$ (Πρώτο Τεταρτημόριο) = $P_{25}$
    * $Q_2$ (Δεύτερο Τεταρτημόριο) = $P_{50}$ (η Διάμεσος)
    * $Q_3$ (Τρίτο Τεταρτημόριο) = $P_{75}$


# Μέτρα μεταβλητότητας (διασποράς)

## Επιγραμματικά

\

Τα μέτρα διασποράς (ή μεταβλητότητας) μας λένε πόσο **απλωμένες** ή **συγκεντρωμένες** είναι οι τιμές σε ένα σύνολο δεδομένων.

Απαντούν στο ερώτημα: «Πόσο διαφέρουν οι τιμές μεταξύ τους (ή από το κέντρο);»

## Επιγραμματικά


1.  **Εύρος**
2.  **Ενδοτεταρτημοριακό Εύρος**
3.  **Διασπορά**
4.  **Τυπική Απόκλιση**

## 4.1 Εύρος

* Το εύρος είναι το **πιο απλό** από τα μέτρα διασποράς.
* Υπολογίζεται ως η διαφορά μεταξύ της **μέγιστης** ($X_{max}$) και της **ελάχιστης** ($X_{min}$) τιμής μίας μεταβλητής.

$$ R = X_{max} - X_{min} $$

* **Παράδειγμα:** Στις τιμές `[ 4, 7, 8, 10, 12 ]`
* $R = 12 - 4 = 8$

## Μειονεκτήματα του Εύρους

* Αν και είναι πάρα πολύ εύκολο να υπολογιστεί, είναι **πολύ ευαίσθητο σε ακραίες τιμές**.
* Η ύπαρξη μίας μόνο ακραίας τιμής μπορεί να δώσει λανθασμένη εντύπωση της πραγματικής μεταβλητότητας.

## Μειονεκτήματα του Εύρους

**Παράδειγμα:**

* Δεδομένα Α: `[ 10, 12, 13, 15, 17 ]` $\rightarrow R = 17 - 10 = 7$
* Δεδομένα Β: `[ 10, 12, 13, 15, 170 ]` $\rightarrow R = 170 - 10 = 160$

Η μεταβλητότητα των *περισσότερων* τιμών είναι ίδια, αλλά το εύρος δίνει μια τελείως διαφορετική εικόνα λόγω μίας μόνο τιμής.

## Άσκηση: Υπολογίστε το Εύρος

Ένας ερευνητής μέτρησε τον χρόνο αντίδρασης (σε ms) 10 παιδιών σε ένα οπτικό ερέθισμα. Τα αποτελέσματα ήταν:

`[ 510, 450, 600, 550, 490, 710, 520, 480, 530, 500 ]`

**Ποιο είναι το εύρος των χρόνων αντίδρασης;**

## Ενδοτεταρτημοριακό Εύρος (IQR)


* Η ιδέα είναι ίδια με αυτή του εύρους, εντούτοις, υπολογίζουμε τη διαφορά μεταξύ του **πρώτου ($Q_1$)** και του **τρίτου ($Q_3$)** τεταρτημορίου.

$$ IQR = Q_3 - Q_1 $$

* Το IQR μας δίνει την απόσταση (το εύρος) μέσα στην οποία βρίσκεται το **50% των μεσαίων μετρήσεων** μιας μεταβλητής.

## Πλεονεκτήματα του IQR

* Το ενδοτεταρτημοριακό εύρος έχει **μεγαλύτερη αντοχή στις ακραίες τιμές**.
* Αυτό συμβαίνει επειδή "αγνοεί" το 25% των χαμηλότερων τιμών και το 25% των υψηλότερων τιμών, εστιάζοντας μόνο στη μεσαία πλειοψηφία.

## Άσκηση: Υπολογίστε το IQR

Ας χρησιμοποιήσουμε τα δεδομένα της προηγούμενης άσκησης.

`[ 510, 450, 600, 550, 490, 710, 520, 480, 530, 500 ]`

\

**Βήματα:**

1.  Βάλτε τα δεδομένα σε αύξουσα σειρά.
2.  Βρείτε το $Q_1$ (τη διάμεσο του πρώτου μισού).
3.  Βρείτε το $Q_3$ (τη διάμεσο του δεύτερου μισού).
4.  Υπολογίστε $IQR = Q_3 - Q_1$.

## Διασπορά

Το εύρος και το IQR είναι καλά μέτρα, αλλά χρησιμοποιούν μόνο 2 τιμές από ολόκληρο το δείγμα.

\

Θέλουμε ένα μέτρο που να:

1.  Χρησιμοποιεί **όλες τις παρατηρήσεις** στο σύνολο δεδομένων.
2.  Περιγράφει την *μέση απόσταση* κάθε παρατήρησης από το *κέντρο* (τον μέσο).


## Απόκλιση

* **Απόκλιση** είναι η απόσταση μιας παρατήρησης ($X$) από τον μέσο ($μ$ ή $\bar{X}$).
* Απόκλιση = $X - \mu$

## Απόκλιση

**Παράδειγμα:** Δεδομένα `[ 2, 4, 5, 6, 8 ]` $\rightarrow$ μέση τιμή $\mu = 5$

* $2 - 5 = -3$
* $4 - 5 = -1$
* $5 - 5 = 0$
* $6 - 5 = +1$
* $8 - 5 = +3$

**Πρόβλημα:** Αν τα αθροίσουμε: $-3 - 1 + 0 + 1 + 3 = 0$.
Το άθροισμα των αποκλίσεων είναι *πάντα* μηδέν.

## Τετράγωνο των Αποκλίσεων

Για να λύσουμε το πρόβλημα με τις αρνητικές τιμές, υψώνουμε κάθε απόκλιση στο τετράγωνο.

\

**Άθροισμα Τετραγώνων** (Sum of Squares - $SS$):
$$ SS = \sum (X - \mu)^2 $$

## Διασπορά Πληθυσμού ($\sigma^2$)

Η **Διασπορά** είναι απλά η *μέση τετραγωνική απόκλιση*.

* Βρίσκουμε το "μέσο όρο" των τετραγωνικών αποκλίσεων.
* Διαιρούμε το Άθροισμα Τετραγώνων ($SS$) με το πλήθος των παρατηρήσεων ($N$).

**Ορισμός (Πληθυσμός):**
$$ \sigma^2 = \frac{\sum (X - \mu)^2}{N} = \frac{SS}{N} $$


## Τυπική Απόκλιση Πληθυσμού ($\sigma$)

Η μονάδα μέτρησης της διασποράς είναι "τετραγωνική" (π.χ. $ms^2$). Αυτό δεν ερμηνεύεται εύκολα.

* Παίρνουμε την **τετραγωνική ρίζα** της διασποράς για να επιστρέψουμε στις αρχικές μονάδες μέτρησης.
* Αυτό είναι η **Τυπική Απόκλιση (Standard Deviation)**.

## Τυπική Απόκλιση Πληθυσμού ($\sigma$)

**Ορισμός (Πληθυσμός):**
$$ \sigma = \sqrt{\sigma^2} = \sqrt{\frac{\sum (X - \mu)^2}{N}} $$


## 5. Διασπορά Δείγματος

Στην έρευνα, *σχεδόν ποτέ* δεν έχουμε δεδομένα για ολόκληρο τον **πληθυσμό** ($N$).
Έχουμε δεδομένα μόνο από ένα **δείγμα** ($n$).

* Χρησιμοποιούμε την μέση τιμή του δείγματος ($\bar{X}$) για να εκτιμήσουμε τον μέσο του πληθυσμού ($\mu$).
* Θέλουμε να χρησιμοποιήσουμε τη διασπορά του δείγματος ($s^2$) για να εκτιμήσουμε τη διασπορά του πληθυσμού ($\sigma^2$).

## Το Πρόβλημα με τα Δείγματα

* Ένα δείγμα, εξ ορισμού, τείνει να έχει μικρότερη μεταβλητότητα από τον πληθυσμό από τον οποίο προήλθε.
* Αν χρησιμοποιούσαμε τον ίδιο τύπο (διαίρεση με $n$), θα **υποεκτιμούσαμε** συστηματικά την πραγματική διασπορά του πληθυσμού.

## Δειγματική Διασπορά ($s^2$)

**1. Άθροισμα Τετραγώνων (SS) για δείγμα:**
(Υπολογίζεται με τον μέσο του δείγματος, $\bar{X}$)
$$ SS = \sum (X - \bar{X})^2 $$

**2. Δειγματική Διασπορά ($s^2$):**
(Διαιρούμε με $n-1$)
$$ s^2 = \frac{\sum (X - \bar{X})^2}{n - 1} = \frac{SS}{n - 1} $$

## Δειγματική Τυπική Απόκλιση ($s$)

Όπως και πριν, η **Τυπική Απόκλιση** είναι απλώς η τετραγωνική ρίζα της Διασποράς.

**Δειγματική Τυπική Απόκλιση ($s$):**
$$ s = \sqrt{s^2} = \sqrt{\frac{\sum (X - \bar{X})^2}{n - 1}} $$


## Σύνοψη Τύπων

| Μέτρο | Πληθυσμός (Παράμετρος) | Δείγμα (Στατιστικό) |
| :--- | :--- | :--- |
| **Μέγεθος** | $N$ | $n$ |
| **Μέση τιμή** | $\mu = \frac{\sum X}{N}$ | $\bar{X} = \frac{\sum X}{n}$ |
| **Διασπορά** | $\sigma^2 = \frac{\sum (X - \mu)^2}{N}$ | $s^2 = \frac{\sum (X - \bar{X})^2}{n-1}$ |
| **Τυπ. Απόκλιση**| $\sigma = \sqrt{\sigma^2}$ | $s = \sqrt{s^2}$ |

# Ευχαριστώ

